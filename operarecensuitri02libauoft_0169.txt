LIBANII ORATIO XVI 159

Primum oratio typis mandata est Hamburgi anno 1715
a Fabricio Bibl. gr. VII p. 207—223 ex apographo et
cum versione latina Godofredi Olearii parum integre et
mendose admodum, quoniam fons apographi, codex Baroe-
cianus, mancus est et multis laborat vitiis neque Fabricius,
id quod fere facile fieri poterat, his tollendis ullam ope-
ram impendit.. Sed haec splendere censen-da est editio
prae fine orationis qui in illa desideratur, a Philippo
Angelico Becchetto Bononiensi foras misso et latine verso
in Amadutii Anecdotis litterariis ex Mss. codd. erutis vol. I
Romae 1773 p. 9—22. Malus fuit codex quem adhibuit
Laurentianus XXXII 13, peior ipsius linguae graecae scientia.

Reiskius postquam multa vitia editionis Fabricianae —
Becchettiana ei ignota mansit —- coniectando ἀκονιτὶ sus-
tulit Anim. V 109—111, orationis integrae ex Augustano
(A) descriptae, cum Monacensi (Mo) collatae, denuo critice
pertractatae editionem praeparavit, quam eo mortuo Reis-
kia foras misit prius Altenburgi 1784 p. 213—222, iterum
ibidem 1791 vol. I p. 484—506. Hanc mere repetivit
Monnerius p. 64-—103‚¹) ut ne omissa quidem in 1113
vocabula e Fabriciana reponeret, si vero quid mutavit,
corrumperet, ut συμβουληθῆναι 111 συμβουλευθῆναι p. 169, 9.
Nulla igitur eius ratio habenda erat3 versionem vero gal-
licam quamvis satis liberam tamen elegantem admodum
lubens merito laudandam duco.

Boissonadius nihil nisi lectiones codicis Parisini gr. 3017
margini editionis Reiskianae usque ad p. 4829 adscripsit. ²)

Vitia quae culpa non minus codicum quam Reiskiae
etiam in hane editionem irrepserant, e parte sustulerunt
Cobetus, Sintenis, Gasdass), qui codices A et V contulerat.

 

1) Vide t. Ι p. 15.
2) Cf. t. I p. 78.
3) Krit. Beitr. zu Liban. Π p. 10—11.

 

 

