LIBANII ORATIO XXV 537

exclusi. Idemque in Urbinatem gr. 125 statui qui ex
eodem quo ΒΜ fonte fiuxit. Codex vero his cognatus
Laurentianus XXXII 13 (= Laur) quo Amadutius usus
est, ita scatet vitiis, ut eius lectiones recipere nefas sit.

Argumentum orationis causa fuit, cur numerus locorum
a Planude et Macario Chrysocepha101), qui codice
interpolato usus est2), excerptorum maximus sit.

Oratio primum edita est a Morello Lib. opp. t. H p. 642
—660 e codice Bavarioe, ut ipse in indice praemisso ait,
i. e. Monacensi gr. 101, sed pessime. Nam non solum
finis* orationis omnino deest, sed etiam pars quae huic

antecedit, non formam qua in codice legitur, sed plane ζ

novam atque inauditam exhibet, id quod vix aliter expli-
cari poterit nisi ita ut Morellus iactura apographi typo-
graphis traditi facta suo Marte, sed invita Minerva textum
graecum secundum partem superstitem versionis suae lati-
nae refinxerit, reliqua plane praetermiserit. Nam neque
forma illa in ullo codicum superstitum reperitur neque, quae
fuit Cobeti 3) opinio, vetus quaedam interpretatio latina
huius aliusve orationis Libanianae unquam exstitit. 4)
Finem orationis in lucem protraxerunt Am adutius5)
eiusque immemor Reiskius, qui etiam partis antecedentis
formae Morellianae genuinam e codicibus Augustano et
Monacensi succedere iussit t. H p. 87 sq. plurimisque aliis
orationis vitiis opem tulit, postquam iam Animadversionum
volumine V p. 442—448 multa divinando egregie correxit.

Quae aliis emendanda reliquit, eorum partem Cobetus et
Sintenis absolverunt.

 

1) Cf. t. 1 p. 72 sq. et 351.

2) Cf. p. 540, 18.

3) Coll. Crit. p. 123.

4) Confer quae de hac re in Philol. t. LIX p. 400 sq. exposui.

Peccato ibi p. 401 col. 2 1.7 ὁπλιτῶν pro οἰκετῶν impressum est.
5) Cf. supra p. 535 n. 13.

